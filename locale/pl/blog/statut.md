# Statut Stowarzyszenia Rada Języka Neutralnego

## Rozdział I <small>– Postanowienia ogólne</small>

### § 1 <small>– Utworzenie stowarzyszenia</small>

Stowarzyszenie „Rada Języka Neutralnego”, zwane dalej Radą,
zostało utworzone na czas nieokreślony
i działa na podstawie Ustawy Prawo o stowarzyszeniach oraz postanowień niniejszego statutu.
Odpowiednikiem nazwy w języku angielskim jest „Neutral Language Council”.

### § 2 <small>– Siedziba i teren działania</small>

Siedzibą Rady jest Wrocław.
Terenem działania Rady jest obszar Rzeczpospolitej Polskiej.
Dla realizacji celów statutowych Rada może prowadzić działania poza granicami kraju z poszanowaniem tamtejszego prawa.

### § 3 <small>– Osobowość prawna</small>

Rada posiada osobowość prawną.

### § 4 <small>– Współpraca</small>

Rada współpracuje z krajowymi, zagranicznymi i międzynarodowymi organizacjami pozarządowymi i innymi instytucjami.
Może pozostawać organizacją członkowską tych organizacji na zasadach pełnej autonomii.

### § 5 <small>– Praca</small>

Rada opiera swoją działalność na pracy społecznej osób członkowskich.
Do prowadzenia swoich działań może zatrudniać pracowników oraz powoływać biura.

### § 6 <small>– Komunikacja elektroniczna</small>

Rada może wykorzystywać środki komunikacji elektronicznej,
również w głosowaniach na posiedzeniach władzy Rady.

## Rozdział II <small> – Cele i sposoby ich realizacji</small>

### § 7 <small> – Cele</small>

Celem Rady jest kształtowanie i promowanie języka neutralnego płciowo oraz języka inkluzywnego,
ze szczególnym uwzględnieniem reprezentacji osób niebinarnych w warstwie językowej.

### § 8 <small> – Realizacja</small>

Rada realizuje swoje cele poprzez:

 - prowadzenie stron internetowych oraz kont w mediach społecznościowych,
   na których zbiera i rozpowszechnia informacje o języku neutralnym i inkluzywnym,
 - wydawanie książek, czasopism, broszur związanych z celami Rady,
 - organizowanie warsztatów, konferencji, seminariów, szkoleń i wykładów,
 - organizowanie kampanii informacyjnych,
 - organizowanie badań nt. języka używanego przez osoby niebinarne oraz ogólnie języka neutralnego,
 - wspieranie i współudział w pracach naukowych dotyczących zagadnień języka, tożsamości płciowej i seksualności,
 - prowadzenie działalności gospodarczej i zbiórek na pokrycie kosztów realizacji celów statutowych.

## Rozdział III <small>– Osoby członkowskie Rady</small>

### § 9 <small>– Zwyczajne</small>

1.  Zwyczajną osobą członkowską Rady może być każda osoba fizyczna,
    która złoży pisemną deklarację i rekomendację dwojga osób członkowskich Rady,
    oraz zostanie przyjęta przez Zarząd uchwałą podjętą nie później
    niż w ciągu miesiąca od daty złożenia deklaracji.
2.  Zwyczajne osoby członkowskie mają prawo do:
     - biernego i czynnego uczestniczenia w wyborach do władz Rady,
     - korzystania z dorobku i wszelkich form działalności Rady,
     - udziału w zebraniach oraz wydarzeniach organizowanych przez Radę,
     - zgłaszania wniosków co do działalności Rady.
3.  Zwyczajne osoby członkowskie mają obowiązek:
     - brania udziału w działalności Rady i w realizacji jego celów,
     - uczestniczenia w Walnych Zebraniach,
     - przestrzegania statutu i uchwał władz Rady
     - regularnego opłacania składek członkowskich.

### § 10 <small>– Wspierające</small>

1.  Wspierającą osobą członkowską Rady może zostać osoba fizyczna i prawna
    deklarująca pomoc finansową, rzeczową lub merytoryczną w realizacji celów Rady.
    Staje się nią złożeniu pisemnej deklaracji na podstawie uchwały Zarządu
    podjętej nie później niż w ciągu miesięca od daty złożenia deklaracji.
2.  Wspierające osoby członkowskie nie posiadają biernego ani czynnego prawa wyborczego,
    mogą jednak brać udział z głosem doradczym w statutowych władzach Rady,
    poza tym posiadają takie prawa jak zwyczajne osoby członkowskie.
3.  Wspierające osoby członkowskie mają obowiązek:
     - wywiązywania się z zadeklarowanych świadczeń,
     - przestrzegania statutu oraz uchwał władz Rady.

### § 11 <small>– Honorowe</small>

1.  Honorową osobą członkowską Rady może być osoba fizyczna, która wniosła wybitny wkład w działalność i rozwój Rady.
    Staje się nią po przyjęciu uchwały przez Walne Zebranie na wniosek Zarządu albo co najmniej 5 osób członkowskich Rady.
2.  Honorowe osoby członkowskie nie posiadają biernego ani czynnego prawa wyborczego,
    mogą jednak brać udział z głosem doradczym w statutowych władzach Rady,
    poza tym posiadają takie prawa jak zwyczajne osoby członkowskie.
3.  Honorowe osoby członkowskie są zwolnione ze składek członkowskich.

### § 12 <small>– Ustanie członkostwa</small>

1. Członkostwo Rady ustaje wskutek:
 - dobrowolnej rezygnacji pisemnej z przynależności do Rady złożonej na ręce Zarządu,
 - wykluczenia przez Zarząd z powodu: 
    - rażącego naruszenia zasad statutowych i wartości Rady,
    - nieprzestrzegania postanowień i uchwał władz Rady,
    - braku przejawów aktywnej działalności na rzecz Rady przez okres przekraczający pół roku,
    - nieusprawiedliwionego zalegania z opłatą składek członkowskich lub innych zobowiązań przez okres przekraczający pół roku,
 - utraty praw obywatelskich na mocy prawomocnego wyroku sądu,
 - śmierci lub utraty osobowości prawnej.
2. Od uchwały Zarządu w sprawie pozbawienia członkostwa Rady
   przysługuje odwołanie do Walnego Zebrania
   w terminie 14 dni od daty doręczenia stosownej uchwały.
   Odwołanie jest rozpatrywane na najbliższym Walnym Zebraniu.
   Uchwała Walnego Zebrania jest ostateczna.

## Rozdział IV <small> – Władze Rady</small>

### § 13  <small>– Podział władzy</small>

Władzami Rady są: 
 
 - Walne Zebranie, 
 - Zarząd, 
 - Komisja Rewizyjna. 

### § 14 <small>– Wybór organów</small>

1. Zarząd oraz Komisja Rewizyjna wybierane są na pięcioletnią przez Walne Zebranie
   w głosowaniu jawnym zwykłą większością głosów.
2. W razie, gdy skład władz Rady ulegnie zmniejszeniu w czasie trwania kadencji,
   uzupełnienie ich składu może nastąpić w drodze kooptacji,
   której dokonują pozostałe osoby członkowskie organu, który uległ zmniejszeniu.
   W trybie tym można powołać nie więcej niż połowę składu organu.

### § 14  <small>– Podejmowanie uchwał</small>

Uchwały wszystkich władz Rady zapadają w głosowaniu jawnym zwykłą większością głosów,
przy obecności co najmniej połowy osób członkowskich uprawnionych do głosowania w pierwszym terminie,
a w drugim terminie bez względu na liczbę obecnych osób członkowskich.

### § 15 <small>– Walne Zebranie</small>

1.  Najwyższą władzą Rady jest Walne Zebranie. 
2.  Walne Zebrania jest zwoływane przez Zarząd bądź Komisję Rewizyjną nie rzadziej niż raz w roku,
    zawiadamiając osoby członkowskie o jego terminie, miejscu i proponowanym porządku obrad
    co najmniej na 14 dni przed terminem Walnego Zebrania.
    Jeśli na zebraniu nie ma wymaganego kworum,
    zwołuje się zebranie w drugim terminie nie później niż w ciągu miesiąca od dnia zwołania Walnego Zebrania.
3.  Do kompetencji Walnego Zebrania należy: 
    - określenie głównych kierunków działania i rozwoju Rady, 
    - uchwalanie zmian statutu,
    - wybór i odwoływanie wszystkich władz Rady,
    - udzielanie Zarządowi absolutorium na wniosek Komisji Rewizyjnej, 
    - rozpatrywanie i zatwierdzanie sprawozdań władz Rady, 
    - rozpatrywanie odwołań od uchwał Rady, 
    - podejmowanie uchwały o rozwiązaniu Rady i przeznaczeniu jego majątku, 
    - podejmowanie uchwał w sprawie nadania członkostwa honorowego.

### § 16 <small>– Zarząd</small>

1.  Zarząd jest powołany do kierowania całą działalnością Rady zgodnie z uchwałami Walnego Zebrania
    oraz reprezentowania Rady na zewnątrz. 
2.  Zarząd składa się z od 3 osób.
3.  Osoby członkowskie zarządu mogą otrzymywać wynagrodzenie za pełnione funkcje.
4.  Posiedzenia Zarządu odbywają się w miarę potrzeb, jednak nie rzadziej niż raz na kwartał.
5.  Do kompetencji Zarządu należy:
     - kierowanie bieżącą pracą Rady,
     - realizowanie uchwał Walnego Zebrania,
     - zarządzanie majątkiem Rady,
     - planowanie i prowadzenie gospodarki finansowej,
     - reprezentowanie Rady na zewnątrz i działanie w jej imieniu,
     - przyjmowanie i wykluczanie osób członkowskich Rady,
     - zwoływanie Walnego Zebrania,
     - ustalanie wysokości składek członkowskich.

### § 17 <small>– Komisja Rewizyjna</small>

1.  Komisja Rewizyjna powołana jest do sprawowania kontroli nad działalnością Rady.
2.  Komisja Rewizyjna składa się od 3 osób..
3.  Posiedzenia Komisji Rewizyjnej odbywają się w miarę potrzeb,
    nie rzadziej jednak niż raz w roku.
4.  Do kompetencji Komisji Rewizyjnej należy:
     - kontrola całokształtu działalności Rady,
     - ocena pracy Zarządu, w tym corocznych sprawozdań i bilansu,
     - składanie sprawozdań na Walnym Zebraniu wraz z oceną działalności Rady i Zarządu Rady,
     - wnioskowanie do Walnego Zebrania o udzielanie absolutorium Zarządowi, 
     - wnioskowanie do Walnego Zebrania o odwołanie osoby członkowskiej Zarządu bądź całego Zarządu,
     - zwoływanie Walnego Zebrania.

## Rozdział V <small> – Majątek i gospodarka finansowa</small>

### § 18 <small>– Źródła majątku</small>

1.  Źródłami majątku Rady są: 
     - składki członkowskie,
     - darowizny, zapisy i spadki, środki pochodzące z ofiarności publicznej, 
     - dotacje, subwencje, udziały, lokaty,
     - dochody z majątku Rady,
     - dochody z własnej działalności.
2.  Rada prowadzi gospodarkę finansową zgodnie z obowiązującymi przepisami.
3.  Decyzje w sprawie nabywania, zbywania i obciążania majątku Rady podejmuje Zarząd.

### § 19 <small>– Sposób reprezentacji</small>

Do składania oświadczeń woli w imieniu Rady, w tym w sprawach majątkowych,
uprawnionych jest dwoje osób członkowskich Zarządu działających łącznie.

## Rozdział VI <small> – Postanowienia końcowe</small>

### § 20 <small>– Zmiana statutu</small>

Uchwałę w sprawie zmiany statutu Rady podejmuje Walne Zebranie zwykłą większością głosów,
w obecności przynajmniej połowy osób członkowskich uprawnionych do głosowania.

### § 21 <small>– Rozwiązanie Rady</small>

Uchwałę o rozwiązaniu Rady podejmuje Walne Zebranie zwykłą większością głosów
przy obecności co najmniej połowy osób członkowskich uprawnionych do głosowania,
określając przy tym sposób jego likwidacji oraz przeznaczenia majątku Rady.

Statut przyjęto uchwałą w dniu <mark>dd.mm.yyyy</mark>.

Podpisano:
 - <mark>……………………</mark>
 - <mark>……………………</mark>
 - <mark>……………………</mark>


